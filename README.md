## Perché Congegni non utilizza github

Congegni si fonda su delle scelte mirate a sostenere il nostro pensiero
comune, basato su alcuni principi etici che riteniamo fondamentali:

\- Creadiamo nella dignità del lavoratore e nei pari diritti per tutte e
tutti;

\- Nella sostenibilità intesa come rispetto dell'ambiente in contrasto
alle pratiche estrattiviste;

\- Nella decentralizzazione delle tecnologie e nella condivisione dei
saperi in contrasto ai monopoli delle grandi aziende tecnologiche;

\- Nell'utilizzo di licenze aperte per la diffusione del software;

\- In generale nelle pratiche di antisessismo, antirazzismo e
antiabilismo.

Una di queste scelte è il rifiuto di utilizzare GitHub per ospitare i
nostri repository di codice, sia interno sia quello che rilasciamo
pubblicamente.

Concisamente, queste sono le motivazioni della nostra scelta:

1.  **Copilot e violazioni dell\'open source**

    Copilot di GitHub, un\'AI costruita su codice open source dedicata
    alla generazione di codice, è stata accusata di violare le leggi sul
    copyright e i requisiti di licenza del software.
    Nel ricorso si afferma che Copilot riutilizza il codice con licenza
    open source pubblicato dai suoi utenti violando in tal modo la legge
    sul copyright e presentando il codice altrui come proprio.

2.  **Ospitare open source, mantenendosi closed-source**

    GitHub è uno dei pochi servizi di hosting per Git completamente closed-source.
    Un interessante paradosso visto le sue campagne di finanziamento di
    progetti open source oltre ai contributi diretti dei suoi
    dipendenti.

3.  **Censura basata sulla provenienza geografica**
   
    GitHub ha limitato gli sviluppatori di Crimea, Cuba, Iran, Corea
    del Nord e Siria a causa delle sanzioni commerciali messe in atto
    dagli Stati Uniti.
    Ciò ha influenzato l\'accesso ai repository privati e agli account a
    pagamento, sollevando preoccupazioni sulla censura e sulle
    limitazioni di accesso.
    Questo
    (tweet)\[<https://nitter.net/saeed_taheri/status/1154610242396872710#m>\]
    (link a Nitter), mostra l'appello di uno sviluppatore al supporto di
    github e il conseguente rimbalzo della richiesta.

4.  **Contratto con l\'Immigration and Customs Enforcement (ICE)**

    GitHub ha un contratto di servizi software a scopo di lucro con
    l\'ICE, agenzia federale statunitense che si occupa del controllo
    della sicurezza delle frontiere e dell\'immigrazione.
    Nonostante le numerose richieste di attivisti e lettere aperte di
    dipendenti che chiedevano di annullare il contratto, GitHub ha
    continuato il suo supporto.
    Ciò ha sollevato preoccupazioni etiche riguardo alle priorità e ai
    valori dell\'azienda.

5.  **Accuse di cattiva condotta**

    Ci sono state accuse di mobbing e molestie sessuali che
    coinvolgono il CEO e altri dirigenti, suscitando più di qualche
    dubbio sulla cultura interna e sulla leadership dell\'azienda.

Queste motivazioni ci hanno portato a evitare GitHub, un monopolista
nell'hosting di codice.
